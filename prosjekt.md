{% include navbar.html %}{% include top-box.html %}
# Prosjekt
I dette kurset skal vi ha et maskinlæringsprosjekt, hvor dere vil bli utfordret på å lage egne maskinlæringsmodeller. Dere skal gjennomføre arbeidet **enten** alene, eller i gruppe på to.

## Oppgave 🎯📊
Dere skal utforske og sammenligne maskinlæringsmodeller på et selvvalgt eller anbefalt datasett. Målet er å analysere hvordan ulike teknikker presterer på problemstillingen dere velger.  

### 🔍 Maskinlæringsteknikker  
Dere skal bruke minst én **dyplæringsteknikk** som:  
- Nevrale nettverk
- Multi-Layer Perceptrions (MLP)
- CNN (Convolutional Neural Networks)  
- LSTM (Long Short-Term Memory)  
  
Alle teknikkene over, går under feltet *dyplæring*. Dyplæring **skal** inkluderes i prosjektet. 

I tillegg, kan dere sammenligne dyplæring med mindre komplekse modeller som:  
- Lineær regresjon  
- Logistisk regresjon  
- Beslutningstrær (Decision Trees, Random Forests, Boosting)
- Dere har lov til å introdusere andre maskinlæringsteknikker dere finner på egen hånd, **om dere vil**.

**Husk:** Mer komplekse modeller er ikke alltid best! Dere skal evaluere modellene basert på deres ytelse og relevans for problemstillingen.  

### 📂 Krav til prosjektet
Jeg har funnet frem en del eksempel-datasett dere *kan* (les kan, **ikke må**) bruke. De finner dere lenke til nederst på siden her.

Dere står fritt til å velge datasett selv, som dere finner på Internett. Det kan f.eks. være fra Yahoo finance, Kaggle, SSB eller andre sider som har data. Uansett hvilke data dere bruker, så **må** dere oppgi dets kilde!

Det er ganske åpne rammer for oppgaven, men oppgaven har følgende krav:

1. **Datasett og problemstilling**
   - Velg et datasett (selv eller fra gitte eksempel-datasett).
   - Beskriv datasettet, dets kilde og hva dere ønsker å analysere.
    
2. **Dataforståelse og preprosessering**  
   - Utforsk datasettet (statistikk, visualiseringer, etc.).  
   - Gjør nødvendige transformasjoner (håndtere manglende verdier, normalisering, etc.).  

3. **Implementasjon av modeller**  
   - Bruk minst én dyplæringsteknikk og sammenlign gjerne med andre modeller (som nevnt over).
       * Det er bare positivt om dere gjør egne valg, og gjør en grundig analyse.  
   - Koden skal være godt kommentert og forklart!!!  

4. **Evaluering av modellene**  
   - Bruk relevante evalueringsmetrikker som MSE, RMSE, Accuracy, F1-score, etc.
       * Her er lista lang, og opp til dere hvilke metrikk som gir mest mening å benytte seg av.  
   - Sammenlign modellene basert på ytelse og generaliseringsevne.  

5. **Matematisk beskrivelse av modellene**  
   - Bruk LaTeX i Markdown for å forklare de matematiske konseptene.  
   - For eksempel kan input-lag til første skjulte lag i et nevralt nettverk beskrives noe som dette:  
     $\mathbf{a^{(1)}} = \sigma(\mathbf{W} \mathbf{a^{(0)}} + \mathbf{b})$

6. **Konklusjon og refleksjon**  
   - Hvilken modell presterte best? Hvorfor?  
   - Hvordan kan modellen forbedres?  
   - Hva kan resultatene brukes til i praksis?
   - Også videre, også videre. 

7. **Format og innlevering**  
   - Prosjektet **skal** leveres som en **Jupyter Notebook (`.ipynb`)**.  
   - Det skal kunne kjøres i **Google Colab** uten eksterne avhengigheter.
   - Legg ved datasettet!
   - Husk å oppgi en **kildeliste** for datasett og litteratur, bruk APA 7 referansestil.

### 🎙️ Presentasjon av prosjektbeskrivelse
Dere skal presentere prosjektet før det starter ordentlig. Dette er for å demonstrere hva dere har tenkt til å gjennomføre, fremdriftsplan og hvilke data dere velger å se på. Dette skjer fredag 26. februar 2026, mellom 08.15-14.00 (Skulle noen ønske *tidligere*, så ta det opp med fagansvarlig i forelesning/mail).

- Presentasjonen skal være i 5-10 minutter, etterfulgt av 5 minutter med spørsmål/diskusjon.
- Dere skal vise frem valgte data, problemstilling og initielle tanker for prosjektet. Dette kan presenteres ved hjelp av Notebooks, PowerPoint eller en kombinasjon av PowerPoint/Notebooks.
- Målet med presentasjonen er at dere har satt dere et passende mål, problemstilling, datasett og eventuelle spørsmål.
- Vurderes som Godkjent/Ikke-godkjent.

#### Tidspunkt for presentasjoner
Her finner dere tidspunkt for presentasjonene:

| Dato   | Tidspunkt   | Hvem       | Hvor  |
|-------------|--------------|-----------------|-----------------|
| 26. feb | 08.15-08.45 | Oda             | Teams |
| 26. feb | 08.45-09.15 | Sofia-Andrea           | Teams |
| 26. feb | 09.15-09.45 | Jonathan         | Teams  |
| 26. feb | 09.45-10.15 | Nils og Håvard           |Fysisk |
| 26. feb | 10.15-10.45 | Markus og John-William     |Fysisk |
| 26. feb | 10.45-11.15 | Daniel og Daniel  |Fysisk  |
| 26. feb | 11.15-11.45 | Trym  |Fysisk  |

De som har fysisk presentasjon møter der timeplanen sier, de som har digitalt har fått invitasjon på Teams.

### 📚 Vurdering av oppgaven
Denne semesteroppgaven teller 40% av karakteren. Dere vil få karakter A-F, og det vurderes ut i fra følgende:

* Forståelse av maskinlæring, teknikkene dere bruker, hva dere har gjort og hvordan dette **formidles** i oppgaven.
* Hvordan problemstillingen er besvart.
* Struktur og tydelig kommunikasjon
* Å vise breddeforståelse for fagfeltet maskinlæring, som gjerne trekker inn samfunnsøkonomi, teller positivt.
* Det er lov å bruke AI som et hjelpemiddel, for å få hjelp med koding, forståelse etc. - men ting **skal** være formidlet med egne ord. For det første er det juks, og for det andre, hvis man blir tatt, kan det føre til utestengelse.
* Dere har god tid på prosjektet, og skal leveres xx. mai kl. 14:00 på [Wiseflow](https://europe.wiseflow.net/participant/). Her kan dere laste opp totalt **5 filer**, hvor dere **skal** laste opp en `.ipynb` fil og datasettet dere bruker (f.eks. `.xlsx` eller `.csv` fil). I tillegg, *kan* dere laste opp oppgaven som pdf, legge ved eventuelle vedlegg, og/eller andre relevante filer.

**Husk:** Det er ikke om accuracy til modellen er 100% eller ikke, som bestemmer om dere har levert en god oppgave. Det er ikke alltid mulig å få det til på test data, da vi ikke alltid har perfekt data. En god oppgave tar hensyr til kravene, viser forståelse, refleksjon og at dere tar i bruk maskinlæring på en fornuftig måte.

Lykke til! 🚀

### Datasett
Vi har en rekke datasett som er lastet opp eller linket til på GitHub, det finner dere [her](https://github.com/uit-sok-3023-v26/uit-sok-3023-v26.github.io/blob/main/data/README.md).

### Eksempel på prosjektoppgave
Fjorårets studenter gjorde en rekke ulike prosjekter, noen brukte Random Forests og MLP, andre brukte CNN og noen fokuserte på LSTM.
En del av prosjektet er at dere skal velge noe som interesserer dere, og følger **krav til prosjektet** (som er listet over).

Ett eksempel på et prosjekt finner dere [her](https://github.com/uit-sok-3023-v26/uit-sok-3023-v26.github.io/blob/main/oppgaver/eksempel-oppgave.ipynb).
